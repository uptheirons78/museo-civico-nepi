---
templateKey: eventi
title: Colorful 2019
slug: colorful-2019
date: 2019-06-26T21:00:00.000Z
start: 2019-06-27T12:00:00.000Z
end: 2019-07-07T12:00:00.000Z
description: >-
  Mostra fotografica organizzata in collaborazione con l'Associazione Culturale Terramare. Passeggiata fotografica e visite guidate al Museo, alle Catacombe di Santa Savinilla ed alla Rocca dei Borgia.
category: eventi
featured: false
image: /assets/colourful.jpg
place: Museo Civico di Nepi
access: Orario di apertura del Museo
ticket: 'Ingresso Gratuito'
---
Proseguono le attività del Museo Civico con una mostra fotografica organizzata in collaborazione con l'Associazione Culturale "Terramare".

L'esposizione si terrà a partire da giovedì 27 giugno e sarà visitabile sino a domenica 7 luglio. Durante questi giorni si terranno alcune iniziative, fra le quali, domenica 30 giugno, una passeggiata fotografica lungo il centro storico di Nepi e, nei giorni 29 giugno e 6 luglio, due visite guidate al Museo Civico, alla Catacomba di Santa Savinilla, alla Rocca dei Borgia e alla necropoli dei Tre Ponti.

Alla conoscenza del patrimonio culturale di Nepi, si affiancherà anche la cura dell'ambiente. Infatti, l'apertura della mostra sarà anche l'occasione per parlare del tema del "plastic free"; vale a dire della limitazione o meglio della rinuncia all'utilizzo del materiale in plastica monouso (bottiglie, piatti, ecc.), la cui dispersione sconsiderata sta provocando importanti danni all'ecosistema marino, in particolare.

A trattare di questa importante problematica saranno Ennio La Malfa, segretario nazionale di Accademia Kronos Onlus, Rita Vergini e Massimo Petrella dell'associazione SalvaguardiAmo Bracciano.

**Calendario Mostra Fotografica per l'VIII Concorso Fotografico a tema"Colorful"**

**Giovedì 27 giugno ore 17,00 (Museo Civico)**

Inaugurazione Mostra fotografica, sensibilizzazione al tema del “Plastic free”.
Interverventi di:

Paolo Paoletti (Consigliere delegato alla Cultura – Comune di Nepi)
Stefano Francocci (Direttore Museo Civico di Nepi)
Patrizia Bugliazzini (Presidente Associazione “Terramare”)
Ennio La Malfa (Segretario Nazionale “Accademia Kronos Onlus”)
Rita Vergini (Associazione SalvaguardiAmo Bracciano)
Massimo Petrella (Associazione SalvaguardiAmo Bracciano)

Al termine degustazione di Vini delle Cantine Capitani di Trevignano Romano(RM).

**Venerdì 28 giugno ore 17,00 (Museo Civico)**

“Il museo si racconta: alcuni eccezionali reperti archeologici in esposizione al Museo Civico ”, intervento di Stefano Francocci (Direttore del Museo Civico di Nepi).
I partecipanti potranno sperimentare la realtà virtuale attraverso l’utilizzo di alcuni visori VR che ricostruiscono l’interno delle tombe della necropoli di Sante Grotte.

**Sabato 29 giugno ore 16,00**

Visita guidata al Museo Civico, alla Rocca dei Borgia e alla Catacomba di Santa Savinilla (a cura del Museo Civico di Nepi).
Appuntamento al Museo Civico di Nepi, in Via Falisca n. 31, alle ore 15,45.
La Visita Guidata ha il costo di € 8 (gratuita per i bambini sino a 14 anni) e avrà la durata di circa 3 ore. Necessaria la prenotazione e il raggiungimento del numero minimo di 8 partecipanti adulti.

**Domenica 30 giugno**

Passeggiata fotografica lungo il centro storico di Nepi.

**Sabato 6 luglio ore 16,30**

Visita guidata al Museo Civico e alla necropoli dei Tre Ponti, lungo il percorso dell’antica Via Amerina (a cura del Museo Civico di Nepi).
Appuntamento al Museo Civico di Nepi, in Via Falisca n. 31 alle ore 16,15. Si consiglia abbigliamento comodo con pantaloni lunghi, scarpe chiuse o da trekking, giacca leggera e acqua. Lo spostamento all'Antica via Amerina avverrà con auto propria (è a cira 5 km dal centro di Nepi).
La Visita Guidata ha il costo di € 8 (gratuita per i bambini sino a 14 anni) e avrà la durata di circa 3 ore. Necessaria la prenotazione e il raggiungimento del numero minimo di 8 partecipanti adulti.

**Domenica 7 luglio ore 17,00 (Museo Civico)**

Premiazione VIII Concorso Fotografico a tema “Colorful”.
Al termine degustazione di Vini delle Cantine Capitani di Trevignano Romano(RM) e di prodotti tipici del territorio.

