---
templateKey: events
title: A Meeting with Lucrezia
slug: a-meeting-with-lucrezia-2019
date: 2019-10-05T21:00:00.000Z
start: 2019-10-05T12:00:00.000Z
end:
description: >-
  Lettura pubblica di brani tratti dal romanzo di Dario Fo "La figlia del Papa" sulla vita di Lucrezia Borgia con la partecipazione di Ebe Koinè, Annarita Salerno ed Ornella Marcucci.
category: eventi
featured: false
image: /assets/lucrezia-1.jpg
place: Museo Civico di Nepi
access: '18:30 - 20:00'
ticket: 'Free Entrance'
gallery:
  - alt: a meeting with lucrezia
    image: /assets/lucrezia-4.jpg
  - alt: a meeting with lucrezia
    image: /assets/lucrezia-2.jpg
  - alt: a meeting with lucrezia
    image: /assets/lucrezia-3.jpg
---
Sabato 5 ottobre la mostra “Incontro con Lucrezia”, allestita presso i locali del Museo Civico, sarà lo scenario di un evento speciale.

Nel pomeriggio, a partire dalle 18,30, gli attori di EBE Koinè, della Nuova Torretta e Annarita Salerno interpreteranno una selezione di brani tratti da "La figlia del Papa", romanzo di Dario Fo dedicato alla figura di Lucrezia Borgia.

Fra le tante opere che in questi ultimi anni hanno descritto la figura di Lucrezia, quella di Dario Fo è forse la più singolare; frutto della ricerca storica e della sensibilità di un grande letterato.
Il romanzo dipinge un fosco ritratto della società dell’epoca che finisce per esaltare la fragilità e l’umanità di Lucrezia.

Come scrive il Maestro: “Certo se stacchiamo di netto dal Rinascimento italiano la storia di papa Alessandro VI e dei suoi congiunti ne otteniamo una saga sconvolgente, dove i personaggi si muovono senza alcun rispetto per gli avversari e spesso nei propri stessi confronti.

La vittima da immolare ogni volta, sin dalla sua infanzia, è senz’altro Lucrezia. È lei che viene buttata tanto dal padre che dal fratello in ogni occasione nel gorgo degli interessi finanziari e politici, senza un briciolo di pietà. Di cosa ne pensi la dolce figliola non ci si preoccupa assolutamente”.

Malgrado le grandi sofferenze patite, l’ultimo periodo di vita trascorso a Ferrara renderà giustizia a Lucrezia. Apprezzata governatrice, “la duchessa gentile” si contraddistinguerà per il suo fervore religioso che la porterà a fondare il monastero di S. Bernardino e a divenire terziaria francescana.

Alle letture dell’opera di Dario Fo saranno alternati brani di musica rinascimentale eseguiti dai musicisti Patrizia Bugliazzini e Corrado Speranza.

A portare i saluti dell’amministrazione comunale, il consigliere delegato alla Cultura Paolo Paoletti.

Introdurranno l’evento il direttore del Museo Civico, Stefano Francocci e il consigliere dell’Ente Palio dei Borgia, Mirko Burti.

Al termine, vino rosso e biscotti per tutti!
