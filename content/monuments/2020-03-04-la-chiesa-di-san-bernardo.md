---
templateKey: monumenti
title: La Chiesa di San Bernardo
slug: la-chiesa-di-san-bernardo
date: 2020-03-04T12:20:00.005Z
description: >-
  Annessa al Monastero di San Bernardo ed originaria del XV Secolo ha ospitato prima la Confraternita della Madonna dell'Immagine e dal 1618 le monache cistercensi di clausura.
category: monumenti
featured: false
image: https://res.cloudinary.com/museo-civico-di-nepi/image/upload/v1587373630/sanbernardo-01_jflsfs.jpg
place: Via Garibaldi
access: 'Chiusa al pubblico'
gallery:
  - alt: Chiesa di San Bernardo
    image: https://res.cloudinary.com/museo-civico-di-nepi/image/upload/v1587373630/sanbernardo-01_jflsfs.jpg
  - alt: Chiesa di San Bernardo
    image: https://res.cloudinary.com/museo-civico-di-nepi/image/upload/v1587373639/sanbernardo-02_mdtghs.jpg
  - alt: Chiesa di San Bernardo
    image: https://res.cloudinary.com/museo-civico-di-nepi/image/upload/v1587373649/sanbernardo-03_trnvzo.jpg
  - alt: Chiesa di San Bernardo
    image: https://res.cloudinary.com/museo-civico-di-nepi/image/upload/v1587373639/sanbernardo-04_nrxe6s.jpg
---
La chiesa è **annessa al monastero di San Bernardo** che occupa l’estremità orientale dello sperone tufaceo su cui sorge il centro abitato. Nel **XV secolo** sul luogo doveva sorgere una chiesa dedicata a _San Pancrazio_. Successivamente l’edificio passò ad ospitare la _**Confraternita della Madonna dell’Immagine**_.

I lavori per la costruzione del complesso religioso iniziarono intorno al **1560** e terminarono nel 1616. La fondazione del monastero risale, però, al 1618, con l’arrivo delle **monache cistercensi** provenienti da quello di Santa Susanna in Roma.

La **comunità monastica di clausura** è rimasta attiva sino all’inizio degli anni duemila, quando le ultime religiose hanno fatto rientro alla sede romana.

La chiesa di San Bernardo ad un’**unica aula, con due altari per ciascuna parete laterale e una cappella voltata nel fondo**. Il soffitto è a cassettoni.

Uno degli altari di sinistra ospita l’affresco fortemente rimaneggiato della _**Madonna dell’Immagine**_ detta anche _Madonna dei Somarari_. Il dipinto originariamente doveva appartenere alla chiesa della Madonna dell’Immagine demolita nel 1542.