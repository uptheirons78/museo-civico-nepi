---
templateKey: monumenti
title: Acquedotto
slug: acquedotto
date: 2020-02-27T11:12:28.075Z
description: >-
  L'Acquedotto di Nepi è una delle architetture più particolari della Tuscia e
  del Lazio. Con la sua lunghezza di 285 metri, domina il panorama intorno alle
  grandi mura farnesiane del borgo.
category: monumenti
featured: false
image: /assets/events-02.jpg
place: Piazzale de La Bottata
access: '00:00 - 23:59'
ticket: Gratuito
gallery:
  - alt: Acquedotto di giorno
    image: /assets/events-01.jpg
  - alt: Acquedotto di sera
    image: /assets/events-02.jpg
  - alt: Acquedotto nella sua infinita bellezza
    image: /assets/events-03.jpg
---
Entrando a Nepi, appoggiato alle **mura farnesiane**, è possibile notare l’imponente acquedotto che si sviluppa su **due ordini di arcate**. La struttura, seppur possa ricordare gli antichi acquedotti romani, è in realtà il risultato di lavori avviati durante il **XVI secolo** e terminati solo nel **1727**.

La parte visibile dell’acquedotto, in prossimità del centro abitato, misura **m. 285 di lunghezza** e si compone di **36 arcate**, raggiungendo l’altezza massima di circa m. 20. La necessità di portare l’acqua all’interno dell’abitato era da lungo tempo sentita. Prima della realizzazione dell’acquedotto, per l’approvvigionamento idrico erano utilizzate cisterne per la raccolta dell’acqua piovana, la cui presenza è documentata a partire dall’età romana, o si attingeva l’acqua dei vicini *Rio Puzzolo* e *Rio Falisco*.

Nel **1559** si diede inizio alla ricerca di sorgenti che potessero alimentare la cittadina. Venne individuata una sorgente posta in località *Varano*, alcuni chilometri a Nord-Ovest di Nepi ed iniziarono i lavori di scavo.

La maggior parte del tracciato dell’acquedotto sino alla cittadina corre sotterraneo, ma in prossimità delle mura cittadine il dislivello da superare era troppo ampio. Vari architetti, fra i quali il ***Vignola***, tentarono invano di completare l’opera.

![acquedotto di nepi](/assets/events-02.jpg "Acquedotto di Nepi")

Nel **1702**, su impulso del cardinale *Giuseppe Renato Imperiali*, il progetto fu ripreso e la direzione dei lavori affidata all’architetto*Filippo Barigioni*, con l’ausilio del mastro *Giuseppe Bernascone* incaricato di eseguire le opere in muratura.

Nel **1707** era già posato il primo ordine di arcate, ma i lavori si protrassero per anni.

Terminata la struttura, si procedette a portare l’acqua sino alla **Piazza del Comune** dove nel **1727**, sotto il portico del Palazzo Comunale, fu collocata la **fontana**, **progettata dal *Barigioni***, **a ricordo dell’impresa compiuta**.

Sebbene siano passati quasi trecento anni, **l’acquedotto continua ad alimentare le fontane pubbliche** ed ad offrire un’affascinante visione di sé.
