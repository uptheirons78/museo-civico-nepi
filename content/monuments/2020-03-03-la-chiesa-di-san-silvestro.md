---
templateKey: monumenti
title: La Chiesa di San Silvestro
slug: la-chiesa-di-san-silvestro
date: 2020-03-03T12:00:00.005Z
description: >-
  La Chiesa di San Silvestro risalente al XV secolo e costruita per i monaci Benedettini Silvestrini è anche chiamata Chiesa del Carmine dai nepesini. E' costituita da un'unica aula con sei cappelle laterali.
category: monumenti
featured: false
image: https://res.cloudinary.com/museo-civico-di-nepi/image/upload/v1587372763/carmine-01_zlb9jk.jpg
place: Via Garibaldi
access: 'Aperta durante le funzioni religiose'
---
La chiesa di San Silvestro risale al **XV secolo**. L’edificio che è possibile vedere oggi è, però, il risultato dei lavori di rifacimento voluti dal duca _Fabrizio Orsini_ all’inizio del XVII secolo. La chiesa fu ampliata ed il suo ingresso fu spostato sul lato Nord. Originariamente la struttura aveva, infatti, la sua entrata ad Est lungo l’attuale via del Carmine.

Fu costruita per i **monaci _Benedettini Silvestrini_** che occupavano il vicino convento ed intitolata a San Silvestro. È chiamata anche _**Chiesa del Carmine**_ perché, prima dei Silvestrini, il convento ospitava monache carmelitane, devote, quindi, alla Madonna del Carmelo la cui statua è tuttora collocata dietro l’altare maggiore.

![Chiesa di San Silvestro](https://res.cloudinary.com/museo-civico-di-nepi/image/upload/v1587372763/carmine-02_sypphh.jpg)

La facciata ha subito un ulteriore rifacimento all’inizio del XVIII secolo per opera del **conte _Francesco Cerbelli_**, il cui stemma nobiliare è collocato sopra l’arco d’ingresso.

All’interno la chiesa si presenta ad **un’unica aula, con sei cappelle laterali**. Alcune di queste sono sicuramente risalenti al XVIII secolo. Le opere pittoriche di maggior pregio sono una raffigurazione di _San’Antonio Abate_ e una di _San Biagio_, proveniente dall’omonima chiesa.

A partire dal 1951 l’edificio è stato oggetto di importanti lavori di restauro che ne hanno interessato sia la parte interna che quella esterna.